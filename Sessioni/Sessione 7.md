## Eventi

### Il Viaggio per la fattoria

Durante il viaggio parliamo un po con la spia, mantenendo un tono misurato e attento. Mentre discutiamo, invio un messaggio telepatico a [[Thalrik]] e a [[Roland]], avvertendoli di non rivelare che la spia fa parte delle [[Mani d'Ombra]]: solo noi due ne siamo a conoscenza.

Durante la conversazione affrontiamo vari argomenti:
- Cosa potrebbe essere successo al compagno di [[Roland]].
- Il discorso della pietra con cui la spia comunica emerge in modo naturale. [[Thalrik]] nota che la sera prima aveva inviato un messaggio, ma senza ricevere risposta. Questo solleva un dubbio: se il destinatario non ha reagito, significa che il messaggio potrebbe essere stato intercettato da chiunque possieda l'altra pietra.
- La spia ci informa che nell'insediamento dove dobbiamo recarci non ci sono orchi o mezzorchi comuni, ma gli OROG: una stirpe di orchi dalla pelle blu, dotati di forza e intelletto superiori alla norma. A guidarli c'è un Occhio di Gruumsh, un orco benedetto direttamente dal loro dio, il che lo rende ancora più pericoloso.


Proseguiamo il viaggio. [[Thalrik]] è immerso nei suoi studi: ogni volta che ci fermiamo, ne approfitta per continuare le sue ricerche, mentre in marcia legge il suo libro e comanda il suo gufo. [[Zubel]], utilizza ogni giorno la magia per creare bacche e raccoglie materiali per le sue pozioni.

### L'utima Sera

#### La donna

È sera e ci avviciniamo alla fattoria, quando all’improvviso una donna ferita compare sulla strada. [[Jin]], che sta guidando la carrozza, reagisce con prontezza e riesce a schivarla all’ultimo secondo.

Appena ci fermiamo, [[Zubel]] e [[Jin]] scendono di corsa per soccorrerla. Mentre la curano e stabilizzano, la donna sussurra con un filo di voce: "Salvate la mia famiglia…"

[[Roland]], con la sua solita fermezza, si offre di restare con lei mentre noi ci dirigiamo alla fattoria. [[Jin]] e [[Zubel]] la sistemano rapidamente sul carro, poi partono di corsa. Io li seguo, muovendomi furtivamente senza perdere il loro passo.

Superata la boscaglia, la fattoria appare davanti a noi. Un uomo si trova sopra il mulino, gridando disperato: 
> Aiuto! Salvate i miei bambini!

Davanti a noi emergono due Ettercap, creature aracnidi dal corpo grottesco e dagli occhi multipli che brillano nella penombra. Il combattimento è feroce: [[Jin]] viene abbattuto dai loro attacchi, ma riusciamo a sconfiggerli e ad avanzare. Entriamo nella casa, accolti da urla che si interrompono bruscamente.

Saliamo le scale con cautela, mentre [[Jin]], sfruttando le sue ali, vola attraverso la finestra del piano superiore. L’uomo, terrorizzato, ci segue a fatica, in preda al panico. "Nel mulino… ce n’è uno più grosso! Presto, sbrigatevi!" balbetta, sconvolto.

Un altro Ettercap ci sbarra la strada. Lo abbattiamo, ma il contadino si precipita di sopra, trovando i suoi tre figli… tutti morti. La disperazione lo travolge. Sconvolto, afferra un coltello e si dirige verso il mulino, come se volesse porre fine alla propria vita. [[Jin]] e [[Zubel]] cercano di calmarlo, mentre io, con il mio solito distacco, commento: "Se vuoi, ti aiutiamo a scavare la buca."

L’uomo si irrigidisce. Rabbia e dolore si mescolano nel suo sguardo, ma prima che possa reagire, un tonfo pesante proviene dal mulino. Ci affacciamo a una finestra e vediamo un ragno gigante uscire dall'edificio, dirigendosi verso di noi.

#### Il Drow

Inizia un altro scontro. Mentre combattiamo, dalle ombre del mulino emerge una figura snella e silenziosa: un [[- Drow]]. Il suo portamento è rilassato, quasi indifferente al caos attorno a lui. Con un sorriso enigmatico, dice in elfico: *"Siete ancora vivi… Portatemi il fattore e non vi accadrà nulla."*

Mi avvicino, mantenendo un tono calmo ma deciso. 
> Perché lo stai cercando?

Il [[- Drow]] mi ignora, rovistando tra i suoi effetti. Intanto, gli altri abbattono il ragno. L’aria è tesa. Noi, stanchi dallo scontro, restiamo in allerta. Il [[- Drow]], infine, alza lo sguardo e pronuncia con noncuranza: 
> **Efferyl**… Lanterna Rossa… Dannazione, Ravenholm.

Poi aggiunge: "Se non siete d’intralcio, non vi farò nulla."

[[Jin]] è fermamente contrario, ma noi tre ci facciamo da parte. Il [[- Drow]] avanza, ma [[Jin]] lo affronta e si pone tra la porta. Con un movimento fluido, il [[- Drow]] si dissolve nelle ombre e riappare sulle scale della casa, dirigendosi verso il fattore.

Lo seguiamo per osservare la sua interrogazione. [[Jin]] prova ad attaccarlo, ma fallisce. In un attimo, il [[- Drow]] risponde con precisione letale: il primo colpo abbatte [[Jin]], il secondo lo ferisce quasi a morte.

Ci affrettiamo a soccorrerlo e, con rapidità e fortuna, riusciamo a stabilizzarlo. La tensione è palpabile. Il [[- Drow]], impassibile, continua la sua ricerca senza degnarci di un altro sguardo.

## Fine Sessione

Ci siamo lasciati davanti al [[- Drow]] intento ad interrogare [[Pruitt]].

## Elenco

#### Personaggi
- [[Pruitt]]: Fattore.
- Il [[- Drow]]: Apparso da [[Pruitt]] per la prima volta sembra in cerca di qualcosa ma non si sa.
- **Efferyl**: ?

#### Luoghi
- Fattoria di [[Pruitt]]: 

#### Oggetti
- Libro del [[- Drow]]: Thalrik sembra interessato.



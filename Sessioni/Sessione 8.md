## Eventi

### Interrogatorio

Il [[- Drow]] continua a fare domande su un elfo che commercia liquore. [[Pruitt]] risponde che l’elfo passa ogni tanto dalla fattoria e che, una volta raccolta la merce, un corriere la trasporta fino a [[Ravenholm]]. Tuttavia, non sa molto di più, se non che proviene da nord di [[Arinthel]]. 
Ha sentito alcuni discorsi in gergo ladresco, ma non è stato in grado di capirli.

Terminato il suo interrogatorio, il [[- Drow]] lascia il libro e si allontana. Dalla finestra lo vedo rientrare nel mulino dopo che gli altri hanno finito di occuparsi dei loro affari. A quel punto, decidiamo di dare un’occhiata all’interno del mulino per capire se vi fosse nascosto qualcosa di rilevante.


### Il mulino e la scoperta della botola

All'interno troviamo un classico mulino, con macine, sacchi di grano e polvere sospesa nell’aria. Tuttavia, dopo un’occhiata, scopriamo una botola nascosta nel pavimento, già aperta. Decidiamo di scendere e veniamo accolti da un odore acre e penetrante, una miscela di umidità e sostanze chimiche.

La stanza sottostante è angusta e oppressiva, illuminata fiocamente dalla luce che filtra dalla botola. Il nostro sguardo si posa subito su un corpo riverso a terra: un halfling morto. Attorno a lui ci sono casse di merce, sacchi contenenti una polvere sconosciuta, un tavolo coperto di libri contabili, fogli sparsi, una bilancia e un piccolo scrigno. Sul lato opposto della stanza, un tunnel si apre nell’oscurità, con fitte ragnatele accopagnano il passaggio.

[[Zubel]], senza esitare, decide di richiudere il tunnel al meglio delle sue possibilità, usando le sue abilità per bloccare qualsiasi cosa potesse celarsi al suo interno. Nel frattempo, [[Thalrik]] controlla le casse, mentre io mi avvicino allo scrigno, osservandolo con attenzione. È chiuso a chiave. Mi accingo a scassinarlo, ma noto che [[Jin]] non mi ha tolto gli occhi di dosso nemmeno per un istante.

Una volta aperto il meccanismo, attendo il momento giusto. Quando [[Thalrik]] attira l’attenzione di tutti, apro rapidamente lo scrigno e con destrezza infilo quattro lingotti nel mio zaino senza che nessuno se ne accorga.

Dopo aver completato l’ispezione, [[Thalrik]] si trattiene per verificare eventuali residui di magia nella stanza, mentre [[Zubel]] si dirige dal fattore. Io e [[Jin]], invece, ci incamminiamo verso la strada per raggiungere la moglie del fattore.


### L'incontro con la moglie e il confronto con Pruit

Arrivati alla strada, non troviamo più il carro. Poco dopo, un sussurro ci raggiunge: 
> Siamo qui.

È [[Roland]], che ha spostato il carro poco più avanti.

La donna, appena ci vede, ci chiede con voce tremante dei suoi figli. [[Jin]], con un tono misurato, risponde: 
> Abbiamo fatto il possibile.

Io, invece, rimango freddo e le dico semplicemente:
> È vivo chi è sopravvissuto.

La moglie capisce immediatamente che qualcosa è andato storto. Senza dire altro, si volta e corre verso il bosco, sopraffatta dal dolore. Dico a [[Jin]] di seguirla, mentre io prendo il carro e mi avvicino alla fattoria.

Una volta riuniti, noto gli altri discutere fuori dalla casa. [[Jin]] sembra contrariato, ma non mi ferma: sa bene perché siamo qui. Dopo aver lasciato al fattore qualche minuto per riprendersi, mi avvicino a lui e gli chiedo di parlargli in disparte.

Ci spostiamo in un’altra stanza e gli dico, con un tono misurato: 
> Siamo qui per conto di [[Murkof]].

[[Pruitt]] sbianca leggermente, l’espressione di chi si chiede 
> Perché proprio a me?

Affrettandomi a rassicurarlo, aggiungo, con un tono passivo-aggressivo: 
> Non siamo qui per minacciarti, solo per ricordarti che hai un debito da estinguere.

Gli faccio anche notare che, forse, vendere la fattoria sarebbe la scelta migliore: dopotutto, non vorrebbe che sua moglie continuasse a vivere in un luogo segnato da una tale tragedia. Inoltre, gli ricordo che questa volta siamo venuti solo a parlare, ma la prossima [[Murkof]] potrebbe mandare qualcuno con intenzioni decisamente peggiori.

Terminata la discussione con un via vai di discorsi con [[Pruitt]] e [[thalrik]], lasciamo la fattoria e riprendiamo il nostro viaggio verso [[Arinthel]].

### La sera

È ormai sera quando ci allontaniamo dalla fattoria. Dopo qualche ora di cammino, [[Zubel]] si ferma un momento in disparte per recitare una preghiera, mentre io e [[Thalrik]] ci mettiamo a esaminare il libro delle transazioni recuperato nel mulino.

Scopriamo che molte delle transazioni registrate sembrano avere origine dalla fattoria e diramarsi in varie città di [[Eldoria]]: [[Eastweak]], [[Belaver]] e [[Aresil]]. Mentre continuiamo a sfogliare le pagine, una strana sensazione mi pervade: un improvviso senso di euforia, come se volessi ridere senza motivo. Poi, un’ondata di stanchezza mi devasta, lasciandomi esausto.

---

### Mattina dopo - Viaggio - Sera - Febbre

La mattina dopo, la fatica non accenna a svanire. Anzi, oltre alla debolezza, sento una strana sensazione di risata forzata prendere il sopravvento. Senza volerlo, inizio a ridere a caso. Gli altri non sembrano preoccuparsene troppo, dicendo che probabilmente passerà da sola, dando la colpa alla droga raccolta quindi cerco di resistere il più possibile.

Dopo qualche ora di strada, anche [[Zubel]], [[Thalrik]] e [[Roland]] iniziano a mostrare gli stessi sintomi. A quel punto, la situazione si fa più seria. [[Jin]], preoccupato, incanala la sua energia e impone le mani su di me, curandomi.

Il miglioramento è immediato. Questo mi porta a pensare che la condizione possa essere contagiosa e che abbia a che fare con la polvere che [[Thalrik]] ha toccato nel mulino. Mi allontano e scuoto i vestiti, cercando di liberarmi da qualsiasi residuo. [[Jin]] procede poi a curare anche [[Thalrik]] e [[Zubel]].

[[Thalrik]] inizia a preoccuparsi: se questa febbre fosse davvero contagiosa, potrebbe scatenare un’epidemia a [[Ravenholm]]. Tuttavia, [[Jin]] si oppone all’idea di tornare indietro, sostenendo che i medici della città sapranno occuparsene.

Nel tentativo di capire meglio la situazione, [[Zubel]] esamina [[Roland]], l’unico rimasto ancora contagiato. Dopo un’attenta analisi, capisce che si tratta della **"Febbre da gallina"**, una malattia fastidiosa ma non pericolosa, destinata a svanire da sola dopo qualche giorno.

Con questa consapevolezza, decidiamo di proseguire il viaggio. La mattina successiva, [[Jin]] cura anche [[Roland]], ormai rimasto senza energie per resistere alla malattia. Finalmente, ci lasciamo questa bizzarra esperienza alle spalle e riprendiamo il nostro cammino verso [[Arinthel]].

---

### Giorno succesivo

#### Mattina 
[[Jin]] cura [[Roland]]

## Fine Sessione

Ci siamo lasciati la mattina dove [[jin]] cura anche [[Roland]].

## Elenco

#### Personaggi
- .

#### Luoghi
- .

#### Oggetti
- .


